# Studenšu korporācija Staburadze
## Simbolika
**Devīze** 

Staburadzes devīze ir „Tēvzemei, uzticībai, izturībai!” (no latīņu „Patrie, fidei et perseverantie!”).

**Krāsas**
- Latvijas karoga sarkanā krāsa — tēvzemes mīlestību;
- sudrabs — gara skaidrība un skaistums;
- tumši zils — ilgas.

**Vapenis**

![Vapenis](https://staburadzes.lv/wp-content/uploads/2022/03/vapenis-300x300.jpg)


## [Staburadzes Latvijā](https://staburadzes.lv/)

S!K! Staburadze veido gandrīz visu Latvijas augstskolu studentes un visdažādāko specialitāšu pārstāves. Staburadzes aktīvi veido sociālu korporācijas interno un eksterno dzīvi, atbilstoši akadēmiskajam studenšu garam, godā valsts svētkus, piedalās studentu un studenšu korporāciju tradicionālajos sarīkojumos, Aristoteļa svētkos, 18. novembra korporāciju gājienā, Oskaram Kalpakam veltītajos piemiņas pasākumos un Kalpaka ballē, Baltijas Tautu komeršos (B!T!K!), katru gadu parāda izcilus sasniegumus Korporāciju sporta spēlēs, Korporāciju teātra festivālos u.c. sabiedriskos un kultūras pasākumos.

## Vēsture

Trimdas gados bija radusies situācija, ka daudzas esošās korporācijas uz kādu laiku bija pārtraukušas jauno biedru uzņemšanu, tādēļ tām latviešu studentēm, kuras trimdā studēja, nebija iespēju iestāties latviešu studenšu korporācijā. Tāpēc 1947. gadā deviņas latviešu studentes, kuras studēja trijās Minhenes augstskolās, tostarp Starptautiskās bēgļu organizācijas (UNRA) Universitātē, izlēma dibināt studenšu korporāciju Staburadze, sekojot studenšu korporāciju Spīdola un Zinta piemēram, kuras jau bija nodibinājušās Ziemeļvācijā pie Baltijas Universitātes. Komānu garantēja pie studenšu korporācijas Dzintra.

No Minhenes staburadzes izklīda pa visu pasauli — kopas izveidojās galvenokārt ASV, Kanādā un Austrālijā, bet pēc 1950. gada atsāka darbību ASV. 1954. gada 15. decembrī S!K! Staburadze uzņemta globālajā Studenšu Prezidiju konventā (S!P!K!) Ņujorkā. Meiteņu uzņemšanu sāka 1956. gadā Filadelfijā. Piecdesmitajos gados Ņujorkā nostiprinājās lielākā Staburadzes kopa.

1993.&nbsp;gada 25. martā S!K! Staburadze uzsāka darbību brīvajā Latvijā, dibināšanas procesu vadīja un uzraudzīja filistres Irēne Krečko un Zenta Ramane. Statūti reģistrēti pie Latvijas Universitātes 1993. gada 29. martā. Ar filistres Irēnes Krečko un filistres Zentas Ramanes gādību tika atrasta mājvieta Latvijas Universitātes Ekonomikas fakultātē. 1993. gada 10. novembrī S!K! Staburadzi uzņēma Latvijas Studenšu Prezidiju Konventā. S!K! Staburadze Latvijas kopas 7. gada svētkos Konvents saņēma dāvinājumā Konventa dzīvokli no korporācijas dibinātājas filistres Ilgas Krūmiņas — Dinbergas, viņai piederošajā namā Rīgā.